---
title: "Azure Active Directory Domain Services: Povolení synchronizace hesel | Dokumentace Microsoftu"
description: "Začínáme se službou Azure Active Directory Domain Services"
services: active-directory-ds
documentationcenter: 
author: mahesh-unnikrishnan
manager: stevenpo
editor: curtand
ms.assetid: 5a32a0df-a3ca-4ebe-b980-91f58f8030fc
ms.service: active-directory-ds
ms.workload: identity
ms.tgt_pltfrm: na
ms.devlang: na
ms.topic: get-started-article
ms.date: 06/30/2017
ms.author: maheshu
ms.translationtype: Human Translation
ms.sourcegitcommit: f537befafb079256fba0529ee554c034d73f36b0
ms.openlocfilehash: 4b6da997f44860dccb2aa2571ce099ab2d0231f3
ms.contentlocale: cs-cz
ms.lasthandoff: 07/08/2017


---
# <a name="enable-password-synchronization-to-azure-active-directory-domain-services"></a>Povolení synchronizace hesel do služby Azure Active Directory Domain Services
V předchozích úlohách jste povolili službu Azure Active Directory Domain Services pro tenanta služby Azure Active Directory (Azure AD). Další úlohou je povolení synchronizace hodnot hash přihlašovacích údajů požadovaných pro ověřování protokolů NT LAN Manager (NTLM) a Kerberos do služby Azure AD Domain Services. Po nastavení synchronizace přihlašovacích údajů se uživatelé mohou přihlásit ke spravované doméně s použitím podnikových přihlašovacích údajů.

Potřebný postup se liší pro uživatelské účty jenom cloudu a uživatelské účty synchronizované z místního adresáře pomocí služby Azure AD Connect.  Pokud je ve vašem tenantovi služby Azure AD kombinace uživatelů jenom cloudu a uživatelů z místní služby AD, musíte provést oba kroky.

<br>

> [!div class="op_single_selector"]
> * **Uživatelské účty jenom cloudu:** [Synchronizujte hesla pro uživatelské účty jenom cloudu do spravované domény](active-directory-ds-getting-started-password-sync.md).
> * **Místní uživatelské účty:** [Synchronizujte hesla pro uživatelské účty synchronizované z místní služby AD do spravované domény](active-directory-ds-getting-started-password-sync-synced-tenant.md).
>
>

<br>

## <a name="task-5-enable-password-synchronization-to-your-managed-domain-for-cloud-only-user-accounts"></a>Úkol 5: Povolení synchronizace hesel do spravované domény pro uživatelské účty jenom cloudu
K ověřování uživatelů ve spravované doméně služba Azure Active Directory Domain Services potřebuje hodnoty hash přihlašovacích údajů ve formátu vhodném pro ověřování pomocí protokolů NTLM a Kerberos. Azure AD nebude generovat ani ukládat hodnoty hash přihlašovacích údajů ve formátu požadovaném pro ověřování pomocí protokolů NTLM a Kerberos, dokud u svého tenanta nepovolíte službu Azure Active Directory Domain Services. Ze zřejmých bezpečnostních důvodů Azure AD také neukládá přihlašovací hesla jako nešifrovaný text. Proto v Azure AD neexistuje způsob, jak automaticky vygenerovat tyto hodnoty hash přihlašovacích údajů protokolů NTLM nebo Kerberos na základě stávajících přihlašovacích údajů uživatelů.

> [!NOTE]
> Pokud má vaše organizace výhradně uživatelské účty jenom cloudu, uživatelé, kteří potřebují používat službu Azure Active Directory Domain Services, si musí změnit heslo. Uživatelský účet jenom cloudu je účet vytvořený v adresáři služby Azure AD pomocí webu Azure Portal nebo rutin Azure AD PowerShellu. Takové uživatelské účty se nesynchronizují z místního adresáře.
>
>

Tento proces změny hesla způsobí, že služba Azure AD vygeneruje hodnoty hash přihlašovacích údajů vyžadované službou Azure Active Directory Domain Services pro ověřování pomocí protokolů Kerberos a NTLM. Můžete buď ukončit platnost hesel všech uživatelů v tenantovi, kteří potřebují používat službu Azure Active Directory Domain Services, nebo jim dát pokyny ke změně hesel.

### <a name="enable-ntlm-and-kerberos-credential-hash-generation-for-a-cloud-only-user-account"></a>Povolení generování hodnot hash přihlašovacích údajů protokolů NTLM a Kerberos u uživatelského účtu jenom cloudu
Tyto pokyny je nutné poskytnout uživatelům, aby si mohli změnit hesla:

1. Přejděte na stránku s [přístupovým panelem Azure AD](http://myapps.microsoft.com) své organizace.

    ![Spusťte přístupový panel služby Azure AD](./media/active-directory-domain-services-getting-started/access-panel.png)

2. V pravém horním rohu klikněte na své jméno a z nabídky vyberte **Profil**.

    ![Výběr profilu](./media/active-directory-domain-services-getting-started/select-profile.png)

3. Na stránce **Profil** klikněte na **Změnit heslo**.

    ![Kliknutí na Změnit heslo](./media/active-directory-domain-services-getting-started/user-change-password.png)

   > [!NOTE]
   > Pokud se v okně s přístupovým panelem možnost **Změnit heslo** nezobrazí, ujistěte se, že je ve vaší organizaci nakonfigurovaná [správa hesel v Azure AD](../active-directory/active-directory-passwords-getting-started.md).
   >
   >
4. Na stránce **Změnit heslo** zadejte stávající (staré) heslo, poté zadejte nové heslo a potvrďte je.

    ![Vytvoření virtuální sítě pro službu Azure AD Domain Services.](./media/active-directory-domain-services-getting-started/user-change-password2.png)

5. Klikněte na **Odeslat**.

Několik minut poté, co si změníte heslo, je možné používat ve službě Azure Active Directory Domain Services nové heslo. Po několika dalších minutách (obvykle přibližně 20 minut) se můžete přihlašovat k počítačům připojeným k spravované doméně s použitím nově změněného hesla.

## <a name="related-content"></a>Související obsah
* [Postup aktualizace vlastního hesla](../active-directory/active-directory-passwords-update-your-own-password.md)
* [Začínáme se správou hesel v Azure AD](../active-directory/active-directory-passwords-getting-started.md)
* [Povolení synchronizace hesel do služby Azure Active Directory Domain Services u synchronizovaného tenanta Azure AD](active-directory-ds-getting-started-password-sync-synced-tenant.md)
* [Správa spravované domény služby Azure Active Directory Domain Services](active-directory-ds-admin-guide-administer-domain.md)
* [Připojení virtuálního počítače s Windows k spravované doméně služby Azure Active Directory Domain Services](active-directory-ds-admin-guide-join-windows-vm.md)
* [Připojení virtuálního počítače se systémem Red Hat Enterprise Linux k spravované doméně služby Azure Active Directory Domain Services](active-directory-ds-admin-guide-join-rhel-linux-vm.md)

