---
title: "Spuštění postupu zotavení po havárii pro virtuální počítače Azure do sekundární oblasti Azure pomocí Azure Site Recovery (Preview)"
description: "Zjistěte, jak spustit postup zotavení po havárii pro virtuální počítače Azure do sekundární oblasti Azure pomocí služby Azure Site Recovery."
services: site-recovery
author: rayne-wiselman
manager: carmonm
ms.service: site-recovery
ms.topic: tutorial
ms.date: 02/07/2018
ms.author: raynew
ms.custom: mvc
ms.openlocfilehash: 66ad4f782917d41a0fd1fbbe5ce50de0dda4589e
ms.sourcegitcommit: 059dae3d8a0e716adc95ad2296843a45745a415d
ms.translationtype: HT
ms.contentlocale: cs-CZ
ms.lasthandoff: 02/09/2018
---
# <a name="run-a-disaster-recovery-drill-for-azure-vms-to-a-secondary-azure-region-preview"></a>Spuštění postupu zotavení po havárii pro virtuální počítače Azure do sekundární oblasti Azure (Preview)

Služba [Azure Site Recovery](site-recovery-overview.md) přispívá ke strategii provozní kontinuity a zotavení po havárii (BCDR) tím, že zajišťuje provoz a dostupnost obchodních aplikací během plánovaných i neplánovaných výpadků. Site Recovery spravuje a orchestruje zotavení po havárii místních počítačů a virtuálních počítačů Azure, včetně replikace, převzetí služeb při selhání a zotavení.

V tomto kurzu se dozvíte, jak pro virtuální počítač Azure spustit postup zotavení po havárii z jedné oblasti Azure do jiné s testovacím převzetím služeb při selhání. Postup ověří vaši strategii replikace bez ztráty dat, bez výpadku a bez dopadu na vaše produkční prostředí. V tomto kurzu se naučíte:

> [!div class="checklist"]
> * Kontrola požadavků
> * Spuštění testovacího převzetí služeb při selhání pro jeden virtuální počítač

## <a name="prerequisites"></a>Požadavky

- Před spuštěním testovacího převzetí služeb při selhání doporučujeme ověřit vlastnosti virtuálního počítače, abyste se ujistili, že je vše tak, jak má být.  Přejděte k vlastnostem virtuálního počítače v části **Replikované položky**. V okně **Základy** se zobrazí informace o nastavení a stavu počítačů.
- Pro testovací převzetí služeb při selhání doporučujeme použít samostatnou síť virtuálních počítačů Azure, a ne výchozí síť, kterou jste nastavili při povolování replikace.


## <a name="run-a-test-failover"></a>Spuštění testovacího převzetí služeb při selhání

1. V části **Nastavení** > **Replikované položky** klikněte na ikonu **+ Testovací převzetí služeb při selhání** virtuálního počítače.

2. V části **Testovací převzetí služeb při selhání** vyberte bod obnovení, který se má pro převzetí služeb při selhání použít:

   - **Nejnovější zpracovaný:** Vrátí virtuální počítač k nejnovějšímu bodu obnovení zpracovanému službou Site Recovery. Zobrazí se časové razítko. S touto možností se neztrácí žádný čas zpracováním dat, takže poskytuje nízkou plánovanou dobu obnovení (RTO).
   - **Nejnovější konzistentní vzhledem k aplikacím:** Tato možnost vrátí všechny virtuální počítače k nejnovějšímu bodu obnovení konzistentnímu vzhledem k aplikacím. Zobrazí se časové razítko.
   - **Vlastní:** Vyberete si libovolný bod obnovení.

3. Vyberte cílovou virtuální síť Azure, ke které se připojí virtuální počítače Azure v sekundární oblasti po převzetí služeb při selhání.

4. Převzetí služeb při selhání spustíte kliknutím na **OK**. Pokud chcete sledovat průběh, kliknutím na virtuální počítač otevřete jeho vlastnosti. Případně můžete kliknout na úlohu **Testovací převzetí služeb při selhání** v části název_trezoru > **Nastavení** > **Úlohy** > **Úlohy Site Recovery**.
5. Po dokončení převzetí služeb při selhání se replika virtuálního počítače Azure zobrazí na webu Azure Portal v části **Virtuální počítače**. Ujistěte se, že je virtuální počítač spuštěný, má odpovídající velikost a je připojený k odpovídající síti.
6. Virtuální počítače vytvořené během testovacího převzetí služeb při selhání odstraníte kliknutím na **Vyčistit testovací převzetí služeb při selhání** v replikované položce nebo v plánu obnovení. V části **Poznámky** si zaznamenejte a uložte jakékoli připomínky související s testovacím převzetím služeb při selhání.

## <a name="next-steps"></a>Další kroky

> [!div class="nextstepaction"]
> [Spuštění produkčního převzetí služeb při selhání](azure-to-azure-tutorial-failover-failback.md)
