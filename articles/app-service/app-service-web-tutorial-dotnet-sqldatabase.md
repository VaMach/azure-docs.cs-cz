---
title: "Vytvoření aplikace ASP.NET se službou SQL Database v Azure | Microsoft Docs"
description: "Zjistěte, jak v Azure zprovoznit aplikaci ASP.NET s připojením ke službě SQL Database."
services: app-service\web
documentationcenter: nodejs
author: cephalin
manager: erikre
editor: 
ms.assetid: 03c584f1-a93c-4e3d-ac1b-c82b50c75d3e
ms.service: app-service-web
ms.workload: web
ms.tgt_pltfrm: na
ms.devlang: csharp
ms.topic: tutorial
ms.date: 06/09/2017
ms.author: cephalin
ms.custom: mvc, devcenter
ms.openlocfilehash: bd5aa5186bdec84e1943887ef0980fa50cd26324
ms.sourcegitcommit: 9d317dabf4a5cca13308c50a10349af0e72e1b7e
ms.translationtype: HT
ms.contentlocale: cs-CZ
ms.lasthandoff: 02/01/2018
---
# <a name="build-an-aspnet-app-in-azure-with-sql-database"></a>Vytvoření aplikace ASP.NET se službou SQL Database v Azure

[Azure Web Apps](app-service-web-overview.md) je vysoce škálovatelná služba s automatickými opravami pro hostování webů. V tomto kurzu se dozvíte, jak v Azure nasadit webovou aplikaci ASP.NET řízenou daty a připojit ji ke službě [Azure SQL Database](../sql-database/sql-database-technical-overview.md). Po dokončení budete mít v Azure spuštěnou aplikaci ASP.NET připojenou ke službě SQL Database.

![Publikovaná aplikace ASP.NET ve webové aplikaci Azure](./media/app-service-web-tutorial-dotnet-sqldatabase/azure-app-in-browser.png)

V tomto kurzu se naučíte:

> [!div class="checklist"]
> * Vytvořit databázi SQL v Azure
> * Připojit aplikaci ASP.NET ke službě SQL Database
> * Nasadit aplikaci do Azure
> * Aktualizovat datový model a znovu nasadit aplikaci
> * Streamovat protokoly z Azure do terminálu
> * Spravovat aplikaci na webu Azure Portal

[!INCLUDE [quickstarts-free-trial-note](../../includes/quickstarts-free-trial-note.md)]

## <a name="prerequisites"></a>Požadavky

K provedení kroků v tomto kurzu je potřeba:

* Nainstalovat [Visual Studio 2017](https://www.visualstudio.com/downloads/) s následujícími sadami funkcí:
  - **Vývoj pro ASP.NET a web**
  - **Azure – vývoj**

  ![Vývoj pro ASP.NET a Azure – vývoj (v části Web a cloud)](media/app-service-web-tutorial-dotnet-sqldatabase/workloads.png)

## <a name="download-the-sample"></a>Stažení ukázky

[Stáhněte si ukázkový projekt](https://github.com/Azure-Samples/dotnet-sqldb-tutorial/archive/master.zip).

Extrahujte (rozbalte) soubor *dotnet-sqldb-tutorial-master.zip*.

Ukázkový projekt obsahuje základní aplikaci CRUD (vytváření-čtení-aktualizace-odstraňování) v [ASP.NET MVC](https://www.asp.net/mvc) používající [Entity Framework Code First](/aspnet/mvc/overview/getting-started/getting-started-with-ef-using-mvc/creating-an-entity-framework-data-model-for-an-asp-net-mvc-application).

### <a name="run-the-app"></a>Spuštění aplikace

Otevřete soubor *dotnet-sqldb-tutorial-master/DotNetAppSqlDb.sln* v sadě Visual Studio. 

Zadáním `Ctrl+F5` spusťte aplikaci bez zapnutého ladění. Aplikace se zobrazí ve vašem výchozím prohlížeči. Vyberte odkaz **Vytvořit nový** a vytvořte několik položek *úkolů*. 

![Dialogové okno Nový projekt ASP.NET](media/app-service-web-tutorial-dotnet-sqldatabase/local-app-in-browser.png)

Otestujte odkazy **Upravit**, **Podrobnosti** a **Odstranit**.

Aplikace pro připojení k databázi používá kontext databáze. V této ukázce kontext databáze používá připojovací řetězec `MyDbConnection`. Připojovací řetězec je nastavený v souboru *Web.config* a odkazuje se na něj v souboru *Models/MyDatabaseContext.cs*. Název připojovacího řetězce se použije v pozdější části kurzu k připojení webové aplikace Azure ke službě Azure SQL Database. 

## <a name="publish-to-azure-with-sql-database"></a>Publikování do Azure pomocí služby SQL Database

V **Průzkumníku řešení** klikněte pravým tlačítkem na projekt **DotNetAppSqlDb** a vyberte **Publikovat**.

![Publikování z Průzkumníka řešení](./media/app-service-web-tutorial-dotnet-sqldatabase/solution-explorer-publish.png)

Zkontrolujte, že je vybraná možnost **Microsoft Azure App Service** a klikněte na **Publikovat**.

![Publikování ze stránky přehledu projektu](./media/app-service-web-tutorial-dotnet-sqldatabase/publish-to-app-service.png)

Publikování otevře dialogové okno **Vytvoření služby App Service** které vám pomůže vytvořit všechny prostředky Azure potřebné ke spuštění vaší webové aplikace ASP.NET v Azure.

### <a name="sign-in-to-azure"></a>Přihlášení k Azure

V dialogovém okně **Vytvoření služby App Service** klikněte na **Přidat účet** a přihlaste se ke svému předplatnému Azure. Pokud jste již přihlášení k účtu Microsoft, ujistěte se, že odpovídá vašemu předplatnému Azure. Pokud jste přihlášeni k účtu Microsoft, který nemá přiřazené předplatné Azure, kliknutím na něj přidejte správný účet.
   
![Přihlášení k Azure](./media/app-service-web-tutorial-dotnet-sqldatabase/sign-in-azure.png)

Až se přihlásíte, můžete v tomto okně vytvořit všechny prostředky, které potřebujete pro vaši webovou aplikaci Azure.

### <a name="configure-the-web-app-name"></a>Konfigurace názvu webové aplikace

Můžete ponechat vygenerovaný název webové aplikace nebo ho můžete změnit na jiný jedinečný název (platné znaky jsou `a-z`, `0-9` a `-`). Název webové aplikace se používá jako součást výchozí adresy URL vaší aplikace (`<app_name>.azurewebsites.net`, kde `<app_name>` je název vaší webové aplikace). Název webové aplikace musí být jedinečný mezi všemi aplikacemi v Azure. 

![Dialogové okno Vytvoření služby App Service](media/app-service-web-tutorial-dotnet-sqldatabase/wan.png)

> [!NOTE]
> Neklikejte na **Vytvořit**. Nejprve je potřeba v pozdějším kroku nastavit službu SQL Database.

### <a name="create-a-resource-group"></a>Vytvoření skupiny prostředků

[!INCLUDE [resource-group](../../includes/resource-group.md)]

Vedle pole **Skupina prostředků** klikněte na tlačítko **Nová**.

![Vedle pole Skupina prostředků klikněte na Nová.](media/app-service-web-tutorial-dotnet-sqldatabase/new_rg2.png)

Pojmenujte skupinu prostředků **myResourceGroup**.

### <a name="create-an-app-service-plan"></a>Vytvoření plánu služby App Service

[!INCLUDE [app-service-plan](../../includes/app-service-plan.md)]

Vedle pole **Plán služby App Service** klikněte na **Nový**. 

V dialogovém okně **Konfigurace plánu služby App Service** nastavte nový plán takto:

![Vytvoření plánu služby App Service](./media/app-service-web-tutorial-dotnet-sqldatabase/configure-app-service-plan.png)

| Nastavení  | Navrhovaná hodnota | Další informace |
| ----------------- | ------------ | ----|
|**Plán služby App Service**| myAppServicePlan | [Plány služby App Service](../app-service/azure-web-sites-web-hosting-plans-in-depth-overview.md) |
|**Umístění**| Západní Evropa | [Oblasti Azure](https://azure.microsoft.com/regions/?ref=microsoft.com&utm_source=microsoft.com&utm_medium=docs&utm_campaign=visualstudio) |
|**Velikost**| Free | [Cenové úrovně](https://azure.microsoft.com/pricing/details/app-service/?ref=microsoft.com&utm_source=microsoft.com&utm_medium=docs&utm_campaign=visualstudio)|

### <a name="create-a-sql-server-instance"></a>Vytvoření instance SQL Serveru

Před vytvořením databáze potřebujete [logický server Azure SQL Database](../sql-database/sql-database-features.md). Logický server obsahuje soubor databází spravovaných jako skupina.

Vyberte **Prozkoumat další služby Azure**.

![Nastavení názvu webové aplikace](media/app-service-web-tutorial-dotnet-sqldatabase/web-app-name.png)

Na kartě **Služby** klikněte na ikonu **+** vedle **SQL Database**. 

![Na kartě Služby klikněte na ikonu + vedle SQL Database.](media/app-service-web-tutorial-dotnet-sqldatabase/sql.png)

V dialogovém okně **Konfigurace služby SQL Database** klikněte na **Nový** vedle **SQL Server**. 

Vygeneruje se jedinečný název serveru. Tento název se použije jako součást výchozí adresy URL vašeho logického serveru – `<server_name>.database.windows.net`. Musí být jedinečný mezi všemi instancemi logických serverů v Azure. Název serveru můžete změnit, ale pro účely tohoto kurzu ponechte vygenerovanou hodnotu.

Přidejte uživatelské jméno a heslo správce. Požadavky na složitost hesla najdete v tématu [Zásady hesel](/sql/relational-databases/security/password-policy).

Toto uživatelské jméno a heslo si zapamatujte. Později je budete potřebovat ke správě instance logického serveru.

![Vytvoření instance SQL Serveru](media/app-service-web-tutorial-dotnet-sqldatabase/configure-sql-database-server.png)

Klikněte na **OK**. Dialogové okno **Konfigurace služby SQL Database** ještě nezavírejte.

### <a name="create-a-sql-database"></a>Vytvoření databáze SQL

V dialogovém okně **Konfigurace služby SQL Database**: 

* Ponechte výchozí vygenerovaný **Název databáze**.
* Do pole **Název připojovacího řetězce** zadejte *MyDbConnection*. Tento název se musí shodovat s připojovacím řetězcem, na který se odkazuje v souboru *Models/MyDatabaseContext.cs*.
* Vyberte **OK**.

![Konfigurace služby SQL Database](media/app-service-web-tutorial-dotnet-sqldatabase/configure-sql-database.png)

V dialogovém okně **Vytvoření služby App Service** se zobrazí prostředky, které jste vytvořili. Klikněte na možnost **Vytvořit**. 

![prostředky, které jste vytvořili](media/app-service-web-tutorial-dotnet-sqldatabase/app_svc_plan_done.png)

Jakmile průvodce dokončí vytváření prostředků Azure, publikuje vaši aplikaci ASP.NET do Azure. Spustí se váš výchozí prohlížeč na adrese URL nasazené aplikace. 

Přidejte několik položek úkolů.

![Publikovaná aplikace ASP.NET ve webové aplikaci Azure](./media/app-service-web-tutorial-dotnet-sqldatabase/azure-app-in-browser.png)

Blahopřejeme! Vaše aplikace ASP.NET řízená daty je spuštěná ve službě Azure App Service.

## <a name="access-the-sql-database-locally"></a>Místní přístup ke službě SQL Database

Sada Visual Studio umožňuje snadno zkoumat a spravovat vaši novou službu SQL Database v **Průzkumníku objektů systému SQL Server**.

### <a name="create-a-database-connection"></a>Vytvoření připojení k databázi

V nabídce **Zobrazení** vyberte **Průzkumník objektů systému SQL Server**.

V horní části **Průzkumníka objektů systému SQL Server** klikněte na tlačítko **Přidat SQL Server**.

### <a name="configure-the-database-connection"></a>Konfigurace připojení k databázi

V dialogovém okně **Připojení** rozbalte uzel **Azure**. Tady jsou uvedené všechny vaše instance služby SQL Database v Azure.

Vyberte službu SQL Database, kterou jste vytvořili dříve. V dolní části se automaticky vyplní připojení, které jste vytvořili.

Zadejte heslo správce databáze, které jste vytvořili dříve, a klikněte na **Připojit**.

![Konfigurace připojení k databázi ze sady Visual Studio](./media/app-service-web-tutorial-dotnet-sqldatabase/connect-to-sql-database.png)

### <a name="allow-client-connection-from-your-computer"></a>Povolení klientských připojení z vašeho počítače

Otevře se dialogové okno **Vytvoření nového pravidla brány firewall**. Ve výchozím nastavení vaše instance služby SQL Database povoluje pouze připojení ze služeb Azure, jako je například vaše webová aplikace Azure. Abyste se mohli připojit k databázi, vytvořte v instanci služby SQL Database pravidlo brány firewall. Toto pravidlo brány firewall povolí veřejnou IP adresu vašeho místního počítače.

V dialogovém okně je veřejná IP adresa vašeho počítače již vyplněná.

Ujistěte se, že je vybraná možnost **Přidat IP adresu mého klienta**, a klikněte na **OK**. 

![Nastavení brány firewall pro instanci služby SQL Database](./media/app-service-web-tutorial-dotnet-sqldatabase/sql-set-firewall.png)

Jakmile sada Visual Studio dokončí vytváření nastavení brány firewall pro vaši instanci SQL Serveru, vaše připojení se zobrazí v **Průzkumníku objektů systému SQL Server**.

Tady můžete provádět nejběžnější databázové operace, jako je spouštění dotazů, vytváření zobrazení a uložených procedur a další. 

Rozbalte vaše připojení > **Databáze** > **&lt;vaše_databáze>** > **Tabulky**. Klikněte pravým tlačítkem na tabulku `Todoes` a vyberte **Zobrazit data**. 

![Zkoumání objektů služby SQL Database](./media/app-service-web-tutorial-dotnet-sqldatabase/explore-sql-database.png)

## <a name="update-app-with-code-first-migrations"></a>Aktualizace aplikace pomocí migrace Code First

Svou databázi a webovou aplikaci v Azure můžete aktualizovat pomocí známých nástrojů v sadě Visual Studio. V tomto kroku pomocí migrace Code First v rozhraní Entity Framework provedete změnu schématu databáze a publikujete ji do Azure.

Další informace o použití migrace Entity Framework Code First najdete v tématu [Začínáme s migrací Entity Framework 6 Code First s použitím MVC 5](https://docs.microsoft.com/aspnet/mvc/overview/getting-started/getting-started-with-ef-using-mvc/creating-an-entity-framework-data-model-for-an-asp-net-mvc-application).

### <a name="update-your-data-model"></a>Aktualizace datového modelu

Otevřete _Models\Todo.cs_ v editoru kódu. Do třídy `ToDo` přidejte následující vlastnost:

```csharp
public bool Done { get; set; }
```

### <a name="run-code-first-migrations-locally"></a>Místní spuštění migrace Code First

Spuštěním několika příkazů aktualizujte místní databázi. 

V nabídce **Nástroje** klikněte na **Správce balíčků NuGet** > **Konzola správce balíčků**.

V okně konzoly správce balíčků povolte migraci Code First:

```PowerShell
Enable-Migrations
```

Přidejte migraci:

```PowerShell
Add-Migration AddProperty
```

Aktualizujte místní databázi:

```PowerShell
Update-Database
```

Zadáním `Ctrl+F5` spusťte aplikaci. Otestujte odkazy Upravit, Podrobnosti a Vytvořit.

Pokud se aplikace načte bez chyb, migrace Code First proběhla úspěšně. Vaše stránka však vypadá stále stejně, protože logika vaší aplikace tuto novou vlastnost ještě nepoužívá. 

### <a name="use-the-new-property"></a>Použití nové vlastnosti

Proveďte v kódu několik změn, aby aplikace využívala vlastnost `Done`. Pro zjednodušení budete v tomto kurzu měnit jen zobrazení `Index` a `Create`, aby se vlastnost projevila v praxi.

Otevřete _Controllers\TodosController.cs_.

Vyhledejte metodu `Create()` na řádku 52 a přidejte vlastnost `Done` do seznamu vlastností v atributu `Bind`. Po dokončení bude podpis vaší metody `Create()` vypadat podobně jako následující kód:

```csharp
public ActionResult Create([Bind(Include = "Description,CreatedDate,Done")] Todo todo)
```

Otevřete _Views\Todos\Create.cshtml_.

V kódu Razor byste měli vidět prvek `<div class="form-group">`, který používá `model.Description`, a pak další prvek `<div class="form-group">`, který používá `model.CreatedDate`. Přímo za tyto dva prvky přidejte další prvek `<div class="form-group">`, který používá `model.Done`:

```csharp
<div class="form-group">
    @Html.LabelFor(model => model.Done, htmlAttributes: new { @class = "control-label col-md-2" })
    <div class="col-md-10">
        <div class="checkbox">
            @Html.EditorFor(model => model.Done)
            @Html.ValidationMessageFor(model => model.Done, "", new { @class = "text-danger" })
        </div>
    </div>
</div>
```

Otevřete _Views\Todos\Index.cshtml_.

Vyhledejte prázdný prvek `<th></th>`. Přímo nad tento prvek přidejte následující kód Razor:

```csharp
<th>
    @Html.DisplayNameFor(model => model.Done)
</th>
```

Vyhledejte prvek `<td>`, který obsahuje pomocné metody `Html.ActionLink()`. _Nad_ tento prvek `<td>` přidejte další prvek `<td>` s následujícím kódem Razor:

```csharp
<td>
    @Html.DisplayFor(modelItem => item.Done)
</td>
```

To je všechno, co potřebujete, aby se v zobrazení `Index` a `Create` projevily změny. 

Zadáním `Ctrl+F5` spusťte aplikaci.

Teď můžete přidat položku úkolu a zaškrtnout možnost **Hotovo**. Položka by se měla zobrazit na domovské stránce jako dokončená. Nezapomeňte, že v zobrazení `Edit` se pole `Done` nezobrazí, protože jste zobrazení `Edit` nezměnili.

### <a name="enable-code-first-migrations-in-azure"></a>Povolení migrace Code First v Azure

Teď, když vaše změna kódu funguje včetně migrace databáze, ji publikujete do své webové aplikace Azure a pomocí migrace Code First aktualizujete také svou službu SQL Database.

Stejně jako předtím klikněte pravým tlačítkem na svůj projekt a vyberte **Publikovat**.

Kliknutím na **Nastavení** otevřete průvodce publikováním.

![Otevřené nastavení publikování](./media/app-service-web-tutorial-dotnet-sqldatabase/publish-settings.png)

V průvodci klikněte na **Další**.

Ujistěte se, že v části **MyDatabaseContext (MyDbConnection)** je vyplněný připojovací řetězec pro vaši službu SQL Database. Možná budete muset vybrat databázi **myToDoAppDb** z rozevíracího seznamu. 

Vyberte **Spustit migraci Code First (spustí se při spuštění aplikace)** a pak klikněte na **Uložit**.

![Povolení migrace Code First ve webové aplikaci Azure](./media/app-service-web-tutorial-dotnet-sqldatabase/enable-migrations.png)

### <a name="publish-your-changes"></a>Publikování provedených změn

Teď, když jste ve své webové aplikaci Azure povolili migraci Code First, publikujte provedené změny kódu.

Na stránce publikování klikněte na **Publikovat**.

Zkuste znovu přidat položky úkolů a vyberte **Done** (Hotovo). Měly by se zobrazit na vaší domovské stránce jako dokončené položky.

![Webová aplikace Azure po migraci Code First](./media/app-service-web-tutorial-dotnet-sqldatabase/this-one-is-done.png)

Všechny vaše existující položky úkolů jsou nadále zobrazené. Při opětovném publikování aplikace ASP.NET nedojde ke ztrátě existujících dat ve službě SQL Database. Migrace Code First také změní pouze schéma dat, ale existující data ponechá beze změny.


## <a name="stream-application-logs"></a>Streamování protokolů aplikací

Zprávy trasování ze své webové aplikace Azure můžete streamovat přímo do sady Visual Studio.

Otevřete _Controllers\TodosController.cs_.

Každá akce začíná metodou `Trace.WriteLine()`. Tento kód je přidaný, abyste viděli, jak přidat zprávy trasování do své webové aplikace Azure.

### <a name="open-server-explorer"></a>Otevření Průzkumníka serveru

V nabídce **Zobrazení** vyberte **Průzkumník serveru**. V **Průzkumníku serveru** můžete pro svou webovou aplikaci Azure konfigurovat protokolování. 

### <a name="enable-log-streaming"></a>Povolení streamování protokolů

V **Průzkumníku serveru** rozbalte **Azure** > **App Service**.

Rozbalte skupinu prostředků **myResourceGroup**, kterou jste vytvořili při počátečním vytvoření webové aplikace Azure.

Klikněte pravým tlačítkem na svou webovou aplikaci Azure a vyberte **Zobrazit datový proud protokolů**.

![Povolení streamování protokolů](./media/app-service-web-tutorial-dotnet-sqldatabase/stream-logs.png)

Protokoly se teď streamují do okna **Výstup**. 

![Streamování protokolů v okně Výstup](./media/app-service-web-tutorial-dotnet-sqldatabase/log-streaming-pane.png)

Zatím se však nezobrazují žádné zprávy trasování. Je to proto, že když nejprve vyberete **Zobrazit datový proud protokolů**, vaše webová aplikace Azure nastaví úroveň trasování na `Error`, na které se protokolují pouze chybové události (pomocí metody `Trace.TraceError()`).

### <a name="change-trace-levels"></a>Změna úrovní trasování

Pokud chcete změnit úrovně trasování, aby se na výstupu zobrazily další zprávy trasování, vraťte se do **Průzkumníka serveru**.

Znovu klikněte pravým tlačítkem na svou webovou aplikaci Azure a vyberte **Zobrazit nastavení**.

V rozevíracím seznamu **Protokolování aplikace (Systém souborů)** vyberte **Podrobné**. Klikněte na **Uložit**.

![Změna úrovně trasování na Podrobné](./media/app-service-web-tutorial-dotnet-sqldatabase/trace-level-verbose.png)

> [!TIP]
> Můžete experimentovat s různými úrovněmi trasování, abyste viděli, jaké typy zpráv se zobrazí pro jednotlivé úrovně. Například úroveň **Informace** zahrnuje všechny protokoly vytvořené metodami `Trace.TraceInformation()`, `Trace.TraceWarning()` a `Trace.TraceError()`, ale nezahrnuje protokoly vytvořené metodou `Trace.WriteLine()`.
>
>

V prohlížeči znovu přejděte do své webové aplikace na adrese *http://&lt;název_vaší_aplikace>.azurewebsites.net* a zkuste si aplikaci se seznamem úkolů v Azure proklikat. Zprávy trasování se teď streamují do okna **Výstup** v sadě Visual Studio.

```console
Application: 2017-04-06T23:30:41  PID[8132] Verbose     GET /Todos/Index
Application: 2017-04-06T23:30:43  PID[8132] Verbose     GET /Todos/Create
Application: 2017-04-06T23:30:53  PID[8132] Verbose     POST /Todos/Create
Application: 2017-04-06T23:30:54  PID[8132] Verbose     GET /Todos/Index
```



### <a name="stop-log-streaming"></a>Zastavení streamování protokolů

Pokud chcete zastavit službu streamování protokolů, klikněte na tlačítko **Zastavit monitorování** v okně **Výstup**.

![Zastavení streamování protokolů](./media/app-service-web-tutorial-dotnet-sqldatabase/stop-streaming.png)

## <a name="manage-your-azure-web-app"></a>Správa webové aplikace Azure

Přejděte na web [Azure Portal](https://portal.azure.com) k webové aplikaci, kterou jste vytvořili. 



V levé nabídce klikněte na **App Service** a pak klikněte na název vaší webové aplikace Azure.

![Navigace portálem k webové aplikaci Azure](./media/app-service-web-tutorial-dotnet-sqldatabase/access-portal.png)

Byli jste přesměrováni na stránku vaší webové aplikace. 

Ve výchozím nastavení se na portálu zobrazí stránka **Přehled**. Tato stránka poskytuje přehled, jak si vaše aplikace stojí. Tady můžete také provést základní úlohy správy, jako je procházení, zastavení, spuštění, restartování a odstranění. Karty na levé straně stránky obsahují různé stránky konfigurace, které můžete otevřít. 

![Stránka služby App Service na webu Azure Portal](./media/app-service-web-tutorial-dotnet-sqldatabase/web-app-blade.png)

[!INCLUDE [Clean up section](../../includes/clean-up-section-portal-web-app.md)]

<a name="next"></a>

## <a name="next-steps"></a>Další kroky

V tomto kurzu jste se naučili:

> [!div class="checklist"]
> * Vytvořit databázi SQL v Azure
> * Připojit aplikaci ASP.NET ke službě SQL Database
> * Nasadit aplikaci do Azure
> * Aktualizovat datový model a znovu nasadit aplikaci
> * Streamovat protokoly z Azure do terminálu
> * Spravovat aplikaci na webu Azure Portal

V dalším kurzu se dozvíte, jak namapovat na webovou aplikaci vlastní název DNS.

> [!div class="nextstepaction"]
> [Mapování existujícího vlastního názvu DNS na Azure Web Apps](app-service-web-tutorial-custom-domain.md)
