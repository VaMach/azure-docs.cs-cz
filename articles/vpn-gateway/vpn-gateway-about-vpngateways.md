---
title: "Přehled o branách VPN: Vytváření připojení VPN mezi místy a virtuálními sítěmi Azure | Dokumentace Microsoftu"
description: "Tento přehled o branách VPN vysvětluje způsoby připojení k virtuálním sítím Azure pomocí připojení VPN přes internet. Součástí článku jsou diagramy základní konfigurace připojení."
services: vpn-gateway
documentationcenter: na
author: cherylmc
manager: timlt
editor: 
tags: azure-resource-manager,azure-service-management
ms.assetid: 2358dd5a-cd76-42c3-baf3-2f35aadc64c8
ms.service: vpn-gateway
ms.devlang: na
ms.topic: get-started-article
ms.tgt_pltfrm: na
ms.workload: infrastructure-services
ms.date: 09/25/2017
ms.author: cherylmc
ms.translationtype: HT
ms.sourcegitcommit: 0e862492c9e17d0acb3c57a0d0abd1f77de08b6a
ms.openlocfilehash: e012526af264edd8b4fdbe84ff8b8648fb6d675c
ms.contentlocale: cs-cz
ms.lasthandoff: 09/27/2017

---
# <a name="about-vpn-gateway"></a>Informace o službě VPN Gateway

Služba VPN Gateway je typem brány virtuální sítě, která odesílá šifrovaný síťový provoz přes veřejné spojení do místního umístění. Brány VPN můžete použít také k posílání šifrovaného provozu mezi virtuálními sítěmi Azure po síti Microsoftu. Pokud chcete posílat šifrovaný síťový provoz mezi virtuální sítí Azure a místní sítí, musíte pro virtuální síť vytvořit bránu VPN.

Každá virtuální síť může mít pouze jednu bránu VPN. Můžete ale vytvořit více připojení ke stejné bráně VPN. Příkladem je konfigurace připojení typu Multi-Site. Když vytvoříte několik připojení ke stejné bráně VPN, všechny tunely VPN, včetně sítí VPN typu Point-to-Site, sdílejí šířku pásma, která je pro tuto bránu dostupná.

### <a name="whatis"></a>Co je brána virtuální sítě?

Bránu virtuální sítě tvoří dva nebo více virtuálních počítačů nasazených v konkrétní podsíti, která se nazývá GatewaySubnet. Virtuální počítače, které se nachází v podsíti GatewaySubnet, se vytvoří při vytvoření brány virtuální sítě. Virtuální počítače brány virtuální sítě jsou nakonfigurovány tak, aby obsahovaly tabulky směrování a služby brány, které jsou pro bránu specifické. Virtuální počítače, které jsou součástí brány virtuální sítě, není možné konfigurovat přímo a do podsítě GatewaySubnet byste nikdy neměli nasazovat další prostředky.

Při vytvoření brány virtuální sítě pomocí brány typu VPN se vytvoří konkrétní typ brány virtuální sítě, která šifruje provoz – brána VPN. Vytvoření brány VPN může trvat až 45 minut. Důvodem je to, že virtuální počítače pro bránu VPN se nasazují do podsítě GatewaySubnet a konfigurují pomocí zadaného nastavení. SKU brány, kterou vyberete, určuje výkonnost virtuálních počítačů.

## <a name="gwsku"></a>SKU brány

[!INCLUDE [vpn-gateway-gwsku-include](../../includes/vpn-gateway-gwsku-include.md)]

## <a name="configuring"></a>Konfigurace služby VPN Gateway

Připojení brány VPN se spoléhá na několik prostředků nakonfigurovaných se specifickými nastaveními. Většinu prostředků lze nakonfigurovat jednotlivě, nicméně v některých případech je třeba je konfigurovat v určitém pořadí.

### <a name="settings"></a>Nastavení

Nastavení, která jste pro jednotlivé zdroje zvolili, jsou pro vytvoření úspěšného připojení zásadní. Informace o jednotlivých prostředcích a nastaveních služby VPN Gateway najdete v tématu [Informace o nastavení služby VPN Gateway](vpn-gateway-about-vpn-gateway-settings.md). Tento článek obsahuje informace, které vám pomůžou pochopit typy bran, typy sítí VPN, typy připojení, podsítě brány, místní síťové brány a různá další nastavení prostředků, o kterých možná uvažujete.

### <a name="tools"></a>Nástroje pro nasazení

Prostředky můžete začít vytvářet a konfigurovat pomocí konfiguračního nástroje, jako je například Azure Portal. Později se můžete rozhodnout používat ke konfiguraci dalších prostředků nebo úpravám stávajících prostředků jiný nástroj, třeba PowerShell. V současné době nelze konfigurovat všechny prostředky a nastavení prostředků pomocí webu Azure Portal. Pokyny v článcích pro každou topologii připojení určují, kdy je zapotřebí specifický konfigurační nástroj. 

### <a name="models"></a>Model nasazení

Kroky při konfiguraci brány VPN se budou lišit v závislosti na modelu nasazení, který jste použili k vytvoření virtuální sítě. Například pokud jste virtuální síť vytvořili pomocí modelu nasazení Classic, budete při vytváření a konfiguraci brány VPN postupovat podle pokynů pro model nasazení Classic. Další informace o modelech nasazení najdete v tématu [Pochopení modelů nasazení Resource Manager a Classic](../azure-resource-manager/resource-manager-deployment-model.md).

## <a name="diagrams"></a>Diagramy topologie připojení

Je důležité vědět, že pro připojení brány VPN jsou dostupné různé konfigurace. Musíte určit, která konfigurace bude nejlépe vyhovovat vašim potřebám. V následujících oddílech si můžete prohlédnout diagramy topologie a informace o následujících připojení brány sítě VPN. Následující oddíly obsahují tabulky, které uvádějí:

* dostupný model nasazení,
* dostupné konfigurační nástroje,
* odkazy na příslušný článek, pokud existuje.

Diagramy a popisy vám pomohou s výběrem topologie připojení, která bude odpovídat vašim požadavkům. Diagramy popisují základní topologie, ale je možné vytvořit komplexnější konfigurace s použitím diagramů jako vodítek.

## <a name="s2smulti"></a>Site-to-Site a Multi-Site (tunel VPN IPsec/IKE)

### <a name="S2S"></a>Site-to-Site

Připojení brány VPN typu Site-to-Site (S2S) je připojení přes tunel VPN prostřednictvím protokolu IPsec/IKE (IKEv1 nebo IKEv2). Připojení typu Site-to-Site vyžaduje místní zařízení VPN, které má přiřazenou veřejnou IP adresu a není umístěné za překladem adres (NAT). Připojení S2S můžete použít pro konfigurace mezi různými místy a pro hybridní konfigurace.   

![Příklad propojení Site-to-Site pomocí Azure VPN Gateway](./media/vpn-gateway-about-vpngateways/vpngateway-site-to-site-connection-diagram.png)

### <a name="Multi"></a>Multi-Site

Tento typ připojení je variací připojení Site-to-Site. Z brány virtuální sítě vytvoříte několik připojení VPN, obvykle pro připojení k několika místním lokalitám. Při práci s několika připojeními je nutné použít typ sítě VPN RouteBased (při práci s klasickými virtuálními sítěmi se označuje jako dynamická brána). Vzhledem k tomu, že virtuální síť může mít jenom jednu bránu virtuální sítě, všechna připojení prostřednictvím brány sdílejí dostupnou šířku pásma. To se často označuje jako připojení „více lokalit“ (Multi-Site).

![Příklad propojení Multi-Site pomocí Azure VPN Gateway](./media/vpn-gateway-about-vpngateways/vpngateway-multisite-connection-diagram.png)

### <a name="deployment-models-and-methods-for-site-to-site-and-multi-site"></a>Modely nasazení a metody pro Site-to-Site a Multi-Site

[!INCLUDE [vpn-gateway-table-site-to-site](../../includes/vpn-gateway-table-site-to-site-include.md)]

## <a name="P2S"></a>Point-to-Site (VPN přes IKEv2 nebo SSTP)

Připojení brány VPN typu Point-to-Site (P2S) umožňuje vytvořit zabezpečené připojení k virtuální síti z jednotlivých klientských počítačů. Připojení P2S se vytvoří jeho zahájením z klientského počítače. Toto řešení je užitečné pro osoby pracující z domova, které se chtějí k virtuálním sítím Azure připojit ze vzdáleného umístění, například z domova nebo z místa konání konference. Síť VPN P2S je také užitečným řešením nahrazujícím síť VPN S2S, pokud máte pouze několik klientů, kteří se potřebují připojit k virtuální síti.

Na rozdíl od připojení S2S nevyžadují připojení P2S místní veřejnou IP adresu ani zařízení VPN. Připojení typu P2S je možné použít s připojeními typu S2S prostřednictvím stejné brány VPN za předpokladu, že všechny požadavky na konfiguraci obou připojení jsou kompatibilní.

>[!NOTE]
>Ověřování pomocí protokolu RADIUS i protokol IKEv2 pro P2S jsou aktuálně ve verzi Preview.
>

Další informace o připojení Point-to-Site najdete v tématu věnovaném [síti VPN typu Point-to-Site](point-to-site-about.md).

![Příklad propojení Point-to-Site pomocí Azure VPN Gateway](./media/vpn-gateway-about-vpngateways/point-to-site.png)

## <a name="V2V"></a>Připojení typu VNet-to-VNet (tunel VPN IPsec/IKE)

Propojení virtuální sítě s jinou virtuální sítí (VNet-to-VNet) je podobné propojení virtuální sítě s místním serverem. Oba typy připojení využívají bránu VPN k poskytnutí zabezpečeného tunelového propojení prostřednictvím protokolu IPsec/IKE. Dokonce je možné kombinovat komunikaci typu VNet-to-VNet s konfiguracemi připojení více lokalit. Díky tomu je možné vytvářet topologie sítí, ve kterých se používá propojování více míst i propojování virtuálních sítí.

Virtuální sítě, které propojujete, můžou být:

* v jedné nebo několika oblastech,
* v jednom nebo několika předplatných, 
* v jednom nebo několika modelech nasazení.

![Příklad propojení VNet-to-VNet pomocí Azure VPN Gateway](./media/vpn-gateway-about-vpngateways/vpngateway-vnet-to-vnet-connection-diagram.png)

### <a name="connections-between-deployment-models"></a>Připojení mezi různými modely nasazení

Azure v současné době nabízí dva modely nasazení: Classic a Resource Manager. Pokud již Azure nějakou dobu používáte, pravděpodobně vaše virtuální počítače a role instancí Azure fungují ve virtuální síti Classic. Vaše novější virtuální počítače a role instancí však mohou používat virtuální síť vytvořenou v nástroji Resource Manager. Můžete vytvořit připojení mezi virtuálními sítěmi umožňující prostředkům v jedné virtuální síti přímo komunikovat s prostředky v jiné.

### <a name="vnet-peering"></a>Partnerské vztahy virtuálních sítí

Pokud virtuální síť splňuje určité požadavky, je možné k vytvoření připojení využít metodu VNet peering. VNet peering nepoužívá bránu virtuální sítě. Další informace najdete v tématu [Partnerské vztahy virtuálních sítí](../virtual-network/virtual-network-peering-overview.md).

### <a name="deployment-models-and-methods-for-vnet-to-vnet"></a>Modely nasazení a metody pro VNet-to-VNet

[!INCLUDE [vpn-gateway-table-vnet-to-vnet](../../includes/vpn-gateway-table-vnet-to-vnet-include.md)]

## <a name="ExpressRoute"></a>ExpressRoute (soukromé připojení)

Microsoft Azure ExpressRoute umožňuje rozšířit vaše místní sítě do cloudu Microsoftu přes soukromé připojení zajišťované poskytovatelem připojení. Pomocí ExpressRoute může vytvořit připojení ke cloudovým službám Microsoftu, jako je například Microsoft Azure, Office 365 a CRM Online. Co se týká připojení, může se jednat o síť typu any-to-any (IP VPN), síť Ethernet typu point-to-point nebo virtuální křížové připojení prostřednictvím poskytovatele připojení ve společném umístění.

Připojení ExpressRoute se nepřenášejí prostřednictvím veřejného internetu. To dovoluje připojením ExpressRoute poskytovat větší spolehlivost, vyšší rychlost, nižší latenci a vyšší zabezpečení než typická připojení přes internet.

Připojení typu ExpressRoute nepoužívá bránu sítě VPN, přestože brána virtuální sítě využívá jako součást požadované konfigurace. U připojení ExpressRoute je brána virtuální sítě nakonfigurovaná s typem ExpressRoute (a ne Vpn). Další informace o ExpressRoute najdete v [Technickém přehledu ExpressRoute](../expressroute/expressroute-introduction.md).

## <a name="coexisting"></a>Současně existující připojení typu Site-to-Site a ExpressRoute

ExpressRoute je vyhrazené soukromé připojení ke službám Microsoftu, včetně Azure, z vaší sítě WAN (nikoli prostřednictvím veřejného internetu). Provoz VPN typu Site-to-Site je přenášen zašifrovaně prostřednictvím veřejného internetu. Možnost konfigurace VPN typu Site-to-Site a připojení ExpressRoute pro stejnou virtuální síť má několik výhod.

Můžete nakonfigurovat síť VPN typu Site-to-Site jako zabezpečenou cestu převzetí služeb při selhání pro ExpressRoute, nebo použít VPN typu Site-to-Site pro připojení k webům, které nejsou součástí vaší sítě, ale jsou připojené prostřednictvím ExpressRoute. Tato konfigurace vyžaduje dvě brány virtuální sítě pro stejnou virtuální síť, jednu typu Vpn a druhou typu ExpressRoute.

![Příklad současné existence ExpressRoute a VPN Gateway](./media/vpn-gateway-about-vpngateways/expressroute-vpngateway-coexisting-connections-diagram.png)

### <a name="deployment-models-and-methods-for-s2s-and-expressroute"></a>Modely nasazení a metody pro S2S a ExpressRoute

[!INCLUDE [vpn-gateway-table-coexist](../../includes/vpn-gateway-table-coexist-include.md)]

## <a name="pricing"></a>Ceny

[!INCLUDE [vpn-gateway-about-pricing-include](../../includes/vpn-gateway-about-pricing-include.md)]

Další informace o skladových jednotkách (SKU) brány pro službu VPN Gateway najdete v tématu [Skladové jednotky (SKU) brány](vpn-gateway-about-vpn-gateway-settings.md#gwsku).

## <a name="faq"></a>Nejčastější dotazy

Nejčastější dotazy týkající se služby VPN Gateway najdete v tématu [Nejčastější dotazy ke službě VPN Gateway](vpn-gateway-vpn-faq.md).

## <a name="next-steps"></a>Další kroky

- Plánování konfigurace brány VPN. Viz [Plánování a návrh pro VPN Gateway](vpn-gateway-plan-design.md).
- Další informace najdete v tématu věnovaném [nejčastějším dotazům k VPN Gateway](vpn-gateway-vpn-faq.md).
- Přečtěte si téma [Předplatné a omezení služeb](../azure-subscription-service-limits.md#networking-limits).
- Informace o některých dalších klíčových [možnostech sítě](../networking/networking-overview.md) v Azure.

