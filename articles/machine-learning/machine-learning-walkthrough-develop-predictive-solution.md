---
title: "Prediktivní řešení pro úvěrové riziko v Machine Learning | Dokumentace Microsoftu"
description: "Podrobný průvodce postupem vytvoření řešení prediktivní analýzy pro posuzování úvěrového rizika v nástroji Azure Machine Learning Studio"
keywords: "úvěrové riziko,řešení prediktivní analýzy,posouzení rizika"
services: machine-learning
documentationcenter: 
author: garyericson
manager: jhubbard
editor: cgronlun
ms.assetid: 43300854-a14e-4cd2-9bb1-c55c779e0e93
ms.service: machine-learning
ms.workload: data-services
ms.tgt_pltfrm: na
ms.devlang: na
ms.topic: get-started-article
ms.date: 02/15/2017
ms.author: garye
translationtype: Human Translation
ms.sourcegitcommit: b652c0f817e5e56d4ff50701345b03db634f616c
ms.openlocfilehash: 043c54094f53ae539c833eb8f167201781c677a6


---
# <a name="walkthrough-develop-a-predictive-analytics-solution-for-credit-risk-assessment-in-azure-machine-learning"></a>Názorný průvodce: Vývoj řešení prediktivní analýzy pro posuzování úvěrového rizika v Azure Machine Learning

V tomto názorném průvodci se zaměříme na proces vývoje řešení prediktivní analýzy v nástroji Machine Learning Studio. Vytvoříme si jednoduchý model v nástroji Machine Learning Studio a pak ho nasadíme jako webovou službu Azure Machine Learning, ve které může model vytvářet predikce na základě nových dat. 

Tento názorný průvodce předpokládá, že jste nejméně jednou předtím použili Machine Learning Studio a že rozumíte konceptům strojového učení. Bere ale v úvahu, že nejste odborníkem ani na jedno.

Pokud jste nástroj **Azure Machine Learning Studio** ještě nikdy nepoužívali, možná budete chtít začít kurzem [Vytvoření prvního experimentu datové vědy v nástroji Azure Machine Learning Studio](machine-learning-create-experiment.md). Tento kurz vás poprvé provede nástrojem Machine Learning Studio. Ukáže vám základy toho, jak pomocí myši přetáhnout moduly do experimentu, vzájemně je propojit, spustit experiment a prohlédnout si výsledky. Dalším nástrojem, který vám může pomoci začít, je diagram s přehledem možností nástroje Machine Learning Studio. Stáhnout a vytisknout si ho můžete odtud: [Diagram s přehledem možností nástroje Machine Learning Studio](machine-learning-studio-overview-diagram.md).
 
Pokud se strojovým učením obecně teprve začínáte, může vám pomoci série videí. Má název [Datová věda pro začátečníky](machine-learning-data-science-for-beginners-the-5-questions-data-science-answers.md) a poskytuje vynikající úvod do strojového učení s využitím jazyka a konceptů každodenního života.


[!INCLUDE [machine-learning-free-trial](../../includes/machine-learning-free-trial.md)]
 

## <a name="the-problem"></a>Problém

Předpokládejme, že potřebujete předpovědět úvěrové riziko u jednotlivých zákazníků na základě údajů, které uvedli v žádosti o úvěr.  

Posouzení úvěrového rizika je komplexní problém, ale pro účely tohoto názorného průvodce jej můžeme zjednodušit. Použijeme jej jako příklad způsobu, jakým můžete vytvořit řešení prediktivní analýzy pomocí služby Microsoft Azure Machine Learning. Využijeme k tomu nástroj Azure Machine Learning Studio a webovou službu Machine Learning.  

## <a name="the-solution"></a>Řešení

V tomto podrobném průvodci začneme s veřejně dostupnými daty o úvěrovém riziku, na jejichž základě vyvineme a natrénujeme prediktivní model. Potom model nasadíme jako webovou službu, aby ji pro posuzování úvěrového rizika mohli využívat další uživatelé.

Při vytváření řešení pro posuzování úvěrového rizika budeme postupovat po těchto krocích:  

1. [Vytvoření pracovního prostoru Machine Learning](machine-learning-walkthrough-1-create-ml-workspace.md)
2. [Nahrání existujících dat](machine-learning-walkthrough-2-upload-data.md)
3. [Vytvoření experimentu](machine-learning-walkthrough-3-create-new-experiment.md)
4. [Natrénování a vyhodnocení modelů](machine-learning-walkthrough-4-train-and-evaluate-models.md)
5. [Nasazení webové služby](machine-learning-walkthrough-5-publish-web-service.md)
6. [Nastavení přístupu k webové službě](machine-learning-walkthrough-6-access-web-service.md)

> [!TIP] 
> Pracovní kopii experimentu, který vyvíjíme v tomto názorném průvodci, najdete v [Galerii Cortana Intelligence](https://gallery.cortanaintelligence.com). Přejděte k části **[Názorný průvodce – Predikce úvěrového rizika](https://gallery.cortanaintelligence.com/Experiment/Walkthrough-Credit-risk-prediction-1)**, klikněte na **Open in Studio** (Otevřít v sadě Studio) a stáhněte kopii experimentu do pracovního prostoru Machine Learning Studio.
> 
> Tento názorný postup je založen na zjednodušené verzi ukázkového experimentu [Binární klasifikace: Predikce úvěrového rizika](http://go.microsoft.com/fwlink/?LinkID=525270), který je také k dispozici v [Galerii](http://gallery.cortanaintelligence.com/).



<!--HONumber=Feb17_HO3-->


